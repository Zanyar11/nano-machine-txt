کەواتە ئەم هەستە بەو جۆرەیە.

ئەمە بڕێکی زۆر لە وزەی خاوم دەبات، وابزانم دروستکردنی دوو چەکی هەستپێنەکراو سنووری منە.

بەڵام دەبێت بتوانم تەکنیکی چرپە شمشێر ئەنجام بدەم.

زۆر باشە، لانی کەم دەزانم ئێستا هیۆبۆنگ سەلامەتە.

دواتر تەکنیکی بانگکردنی شمشێری هەستپێنەکراو تاقی دەکەمەوە، بۆ ئێستا، پێش خۆرهەڵاتن دەبێت مەزارگەی ئیمپراتۆر بەجێبهێڵین.

پاشامان! پیرۆزە بە بۆنەی گەیشتن بە ئاستی ماستەری هەمیشەی! بەڕاستی ئەوە ساتێکی لەبیر نەکراوە لە مێژوودا!

پیرۆزە بۆ بەدەست هێنانی ئەم دەستکەوتە ناوازەیە، پاشامان!

ماستەری هەمیشەی...

ئەو پاشایەی کە لە سەردەمی خۆمدا خزمەتم دەکرد باشترین بوو لە مێژوودا لەو کاتەدا، بەڵام لە هەمان ئاستی ئەمدا نەبوو.

تەنانەت ناتوانم بیربکەمەوە کە پاشامان چی زیاتر بەدەست دەهێنێت لە داهاتوودا...

نزیکەی ٢٠٠ ساڵ لەمەوبەر...

...دواین ئیمپراتۆر کە ناوی ئیمپراتۆر یۆن بوو کۆچی دوای کرد، چینیش جیا بووبووەوە بۆ دە نەتەوەی بچووک.

لە ماوەی ئەم جیابونەوەیەدا، هەموو فەرمانڕەوا و بەرپرسانی حکومەت کە کۆنترۆڵی ناوچە گرنگەکانی سەرتاسەری وڵاتیان بە دەستەوە بوو...

...دەستیان کرد بە بانگەشەکردن بۆ خۆیان وەک پاشای ناوچەکانی خۆیان، بە شێوەیەکی سروشتی ئەمە بووە هۆی ئەوەی کە هەر ناوچەیەک دژایەتی یەکتر بکات.

چاوچنۆکی ئەو پاشایانەی کە خۆیان بە خۆیان دەوت پاشا کۆتایی نەدەهات.

و ئەوەش سەرەتای کۆتایی ئیمپراتۆریەتی یۆن بوو.

سەردەمی دە نەتەوە دابەشبووەکە نزیکەی دە ساڵ بەردەوام بوو، سەردەمێکی خوێنڕشتنێکی زۆر بەردەوام بوو کە زەویەکانی بە تەواوی وێران کردبوو.

تەنانەت جووتیارانیش وەک سەرباز وەرگیران بۆ ئەوەی لەم شەڕانەدا شەڕ بکەن، کە لە کۆتاییدا برسێتی بەدوای خۆیدا هێنا.

بەڕاستی سەردەمێکی ناخۆش بوو بۆ چین.

هەرچەندە گوان و موریم وەک دوو قەوارەی جیا بوونیان هەیە کە دەست لە کاروباری یەکتر وەرنادەن،

شتێکی زۆر سروشتی بوو کە موریم هەستی بە کاریگەرییەکانی ئەم کاتە نالەبارە دەکرد.

بەڵام ئەوە کاتێک بوو کە پاڵەوانێک دەرکەوت بۆ ئەوەی هەموومان ڕزگار بکات.

‏وانسون جو، پاشای نەتەوەی خۆر، بەهێزترین خاک لە نێوان دە نەتەوەکەدا کە ئەو سەرکردایەتی دەکرد، کوڕێکی هەبوو بە ناوی وانمیۆنگ جو.‏

بە پێچەوانەی پاشاکەیەوە تەنها وەک سەربازێکی ئاسایی خزمەتی کردووە لە ناوچەی تۆنگ.

کوڕەکەی، وانمیۆنگ، ژەنەڕاڵێکی بەهێز و شکست نەخواردوبوو کە لەگەڵ دەشتەکیەکانی باکووردا شەڕی کردبوو.

وانمیۆنگ بەرەو کولتی شەیتان ڕۆیشت بۆ بەهێزتر کردنی پەیوەندی دۆستانە لەگەڵ ئین-گیۆنگ چیۆن، پاشای ئەو کاتەی کولتەکەمان.

خەڵکی کولتەکە قبووڵیان کرد و دانیان بە توانای شەڕکردنیدا نا، تا ڕادەیەک کە بانگهێشتیان کرد بۆ دە هەزار شاخی گەورە.

وانمیۆنگ جو؟ ئەوە ناوی ئیمپراتۆری دامەزرێنەری ئیمپراتۆریەتی مەزنی مینگە.

بەڵێ وایە، پاشامان، هەر لە سەردەمی ژەنەڕاڵییەوە گەلەکەمانی لە دەشتەکیەکانی باکوور پاراستووە.

بۆ ئێمە وەک پاڵەوانێک ناسرابوو، هەموو خەڵکی موریم ڕێزێکی زۆریان لێدەگرت.

وانمیۆنگ پیاوێکی دڵسۆز بوو. دوای ڕووخانی ئیمپراتۆریەتی یۆن، وازی لە هەموو ئەرکە فەرمییەکانی هێنا.

حەزی بۆ هیچ شتێک نەما.

بۆیە لەجیاتی ئەوە، بەدەوری چیندا گەڕا بۆ بینینی کەسایەتییە بەهرەمەندەکانی تر لە سەرانسەری وڵاتدا.

بەڵام لە ماوەی دە ساڵ غیابی ئەودا، خەڵکی دە نەتەوە دابەشبووەکە لە شەڕێکی بەردەوامدا بوون و خەڵکەکەی لە ئازار و ناخۆشیەکی زۆردا بەجێهێشت.

لەگەڵ ئەوەی چین لە دۆخێکی لاوازدا بوو، دەشتەکیەکانی باکوور و زلهێزەکانی ڕۆژئاوا بەردەوام داگیرکارییان دەکرد، بەردەوام خوێن دەڕژا.

لە کۆتاییدا، وانسون جو لە جەنگدا مرد، وە کوڕەکەی، وانمیۆنگ، تەختی پاشایەتی وەرگرت، وە ئەرکەکەشی هەڵگیرساندنی شۆڕش بوو.

بەڵام سەرەڕای پیشە بەناوبانگەکەی وەک ژەنەڕاڵێک.

هێزی مرۆی نەتەوەی خۆر بەتەنها بەس نەبوو بۆ یەکخستنیەوەی دە نەتەوەی دابەشبوەکە و شەڕکردن لە دژی هەڕەشە دەرەکییەکان.

سەرەڕای ئەوەش، وانمیۆنگ دەیزانی کە پەرەپێدان و بەهێزکردنی هێزی مرۆی وڵاتەکەی کاتێکی زۆری دەوێت.

بۆیە لە کۆتاییدا بڕیاری دا کە هاوکاری کەسە بەهرەمەندەکان لە سەرتاسەری چین و موریم وەربگرێت کە لە ماوەی گەشتەکەیدا لە ماوەی دە ساڵی ڕابردوودا چاوی پێکەوتبوون.

من بەباشی سنوورەکانی جەستە مردووەکەم دەزانم، بۆیە دەمەوێت بە سادەیی داوای یارمەتی لە بەهرەمەندە مەزنەکانتان بکەم بۆ ڕزگارکردنی گەلەکەم لە ئازار و ناخۆشیەکانیان.

هیوادارم گەلەکەم لە دەست سەرکردە چاوچنۆک و دز و قێزەونەکان ڕزگار بکەم کە هەڕەشەی مردنیان لێدەکەن.

تکایە یارمەتی گەلەکەم بدەن لەم کاتەدا کە پێویستییەکی زۆریان پێتانە.

میۆنگۆن پیاوێکی بەبەخت بوو کە چارەنووس لەگەڵ ئەودا بوو.

بە هاوکاری جەنگاوەرەکانی.

توانی گەلەکانی دیکە بە تەواوی لەناوببات، هەروەها داگیرکەرانیش دەربکات.

دوای دە ساڵ، دواجار نەتەوەی خۆر هەموو چینی یەکخست.

وە میۆنگۆن وەک ئەو ئیمپراتۆرە گەورەیە ناسرا کە ئیمپراتۆریەتی مەزنی مینگی دامەزراند.

لەگەڵ دەستپێکردنی ئیمپراتۆریەت بۆ چوونە ناو سەردەمی ئاشتی، ئەو پاڵەوانانەی کە لە کاتی تەنگەژەکەدا یارمەتیدەر بوون، بەهۆی بەشداریکردنەکانیانەوە ناسێنران و زەوییان وەک پاداشتێک بە دیاری پێبەخشرا.

هەروەها کولتی شەیتان و دەستەی ڕاستگۆکان یارمەتیان دا لە دامەزراندنی ئیمپراتۆریەتەکەدا.

بەڵام ئێستا کە ئیمپراتۆریەتەکە لە ئاشتیدایە، هەبوونی ئەم دوو هێزەی موریم بە پێچەوانەوە بوو بوون بە بارگرانی لەسەر سەلامەتی ئیمپراتۆریەتەکە.

تاکە جەنگاوەرێک لەو دوو دەستەیە دەیتوانی تەواوی سوپای ئیمپراتۆریەتەکە تێکبشکێنێت، وە هەڕەشەیەکی گەورەی بۆ ئیمپراتۆریەتەکە دروست دەکرد.

و لە سەرووی ئەوەشەوە، ئیمپراتۆریەت یارمەتی ئەوانی بەکارهێنابوو، واتە هەر دەبێت قەرزەکەی بداتەووە.

لەبەر ئەوە ئیمپڕاتۆری دامەزرێنەر هیچ بژاردەیەکی تری نەبوو جگە لە پێشنیارکردنی پەیمانی ئاشتی لە نێوان گوان و موریم، وە لە بەرامبەر ڕازیبوون بەم پەیماننامەیە، ئیمپراتۆری دامەزرێنەر بەڵێنی دا کە هەموو داواکاریەکانی کولتی شەیتانی و دەستەی ڕاستگۆکان جێبەجێ بکات.

هیۆن جی، ڕەبەنی شمشێری ئیلاهی و سەرکردەی خێڵی ووتانگ، پێشنیاری کرد کە ئیمپراتۆریەتی مەزنی مینگ ڕێبازی تاویزم وەک ئایینی فەرمی خۆیان پەیڕەو بکەن...

...کە وەک ئامرازێک بێت بۆ پاراستنی پەیوەندییەکانیان لەگەڵ ئیمپراتۆریەتەکەدا.

وە لێرەدا کێشە گەورەکەمان سەریهەڵدا.

هەروەها کولتی شەیتانەکەمان داوای کرد کە ئیمپراتۆریەتی مەزنی مینگ ئاینی شەیتان پەیڕەو بکات.

بەڵام دەستەی ڕاستگۆکان سەرەتا گەیشتنە لای ئیمپراتۆر، وە پێش ئەوەی تەنانەت گوێی لە پێشنیارەکەی ئێمە بگرێت، پێشنیارەکەی ئەوانی قبوڵ کرد.

تەنانەت منیش دەزانم، ئەوە چیرۆکێکی بەناوبانگە لە ناو کولتەکەماندا.

هەردووکیان کولتەکەمان و دەستە ڕاستگۆکان هەمان ڕێژەی هاوکاریان نارد بۆ یارمەتیدان لە دروست بوونی ئیمپراتۆریەتەکە، تەنانەت کەسانێک هەن پێیان وایە هەموو ئەمانە بە ئەنقەست وەک پیلانێک لە دژی ئێمە ئەنجامدراوە.

زۆر کەس پێیان وایە کە ئیمپڕاتۆر بەهۆی کاریگەریی بەرپرسەکانییەوە ئەم بڕیارەی داوە.

بە شێوەیەکی سروشتی، ئەمە لەو کاتەدا پاشاکەمانی تووڕە کرد، وای لێکرد کە دوای ماوەیەکی کەم داواکارییەکی ئازایانەی لێ بکات.

لە کۆنەوە ئەفسانەیەک هەیە، کە دەڵێت دڕندەیەکی ئەفسانەیی پێش لەدایکبوونی ئیمپراتۆریەتێکی نوێ دەردەکەوێت.

ئەوە وەک نوکتە باسدەکرا، بەڵام ڕێک پێش ئەوەی ئیمپراتۆری دامەزرێنەر نەتەوە دابەشکراوەکانی یەکبخات، قیلینی ئاگرین لە کایفنگ دەرکەوت و پێنج پارێزگای سوتاند.

ئەوە بوو پاشاکەمان لەو کاتەدا، ئین-گیۆنگ چیۆن، سەد جەنگاوەری برد، کە پاسەوانەکانی شاهانە و پیرەکانیشی تێدابوو، بۆ ئەوەی قیلینی ئاگرین بکوژن.

سێ ڕۆژی تەواویان پێچوو، توانیان شکستی پێبهێنن.

دوای مردنی قیلینی ئاگرین، بڵێسەیەکی نەکوژاوە لە جەستەیەوە دەستی بە دروستبوون کرد.

دامەزرێنەری ئیمپراتۆریەت ئەمەی بە بەختێکی باش بۆ ئیمپراتۆریەتەکە زانی، و وای لێکرد کە مەزارگەیەکی گەورەی لەسەر دروست بکات، و کایفنگ بە پایتەختی ئیمپراتۆریەتەکە دابنێت.

ئێمە حەزمان لە خوێن و کرۆکی قیلینەکەبوو.

پێشبینی دەکەم، ڕەتی کردۆتەوە.

بەڵێ وایە، پاشامان.

وەک نیشانەی بەختی باش بۆ ئیمپراتۆریەتەکە تەماشا دەکرا، بەرپرسانی ئیمپراتۆریەتەکە بە شێوەیەکی سروشتی دژی دەستبەرداربوونی بوون.

بەڵام تەنها ئەوان نەبوون. دەستەی ڕاستگۆکانیش بەتوندی دژی ئەوەبوون کە دەستمان بە خوێن و کرۆکی قیلینەکە بگات، چونکە ئەوە مانای ئەوە دەگەیەنێت کە خەڵکی کولتەکەمان بەهێزتر دەبن.

لە کاتێکدا ڕوون بوو کە هەمووان بە توندی دژی داواکارییەکەی پاشای پێشوومان بوون، پاشاکەمان تا توانای هەبوو بڕیارەکەی نەگۆڕی.

من و گەلەکەم ژیانمان خستە مەترسییەوە بۆ ئەوەی ئەو دڕندەیە بکوژین!

ئێمە داوای جەستەی قیلین ناکەین! تەنها داوای خوێن و کرۆکەکەی دەکەین.

بۆچی هەمووتان ئەوەندە دژی ئێمەن لانیکەم ئەمەتان لەبەرچاو بێت؟!

قسەکانی پاشای پێشوومان بە تەواوی مەعقول بوو. بۆیە بەرپرسانی ئیمپراتۆریەت و دەستەی ڕاستگۆکان بڕیارەکەیان وازلێهێنا کە ئیمپڕاتۆر خۆی قەراری لەسەر بدات.

لە قوڵایی ناخیدا، ئیمپڕاتۆر دەیزانی کە هەموو قسەکانی پاشای پێشوومان ڕاستە، بۆیە دوای بیرکردنەوەیەکی زۆر، لە کۆتاییدا ڕازی بوو کە ئەو شتانەمان پێ ببەخشێت کە دەمان ویست.

بەڵام بێگومان ئاگادارکردنەوەیەکی لەگەڵبوو. "دەتوانیت بیبەیت. ئەگەر توانیت."

چی!؟ چەند ناعەدالەتییە!

ئەستەمبوو بتوانرێت خوێنە کوڵاوەکەی قیلین بگوازرێتەوە، بۆیە پاشای پێشوومان پێشنیارێکی تری کرد.

ئەو داوای کرد کە تا ئەو کاتەی خوێنە کوڵاوەکە ئامادە دەبێت بۆ گواستنەوە...

...ئیمپڕاتۆر ڕێگە بە ١٢ هونەرمەندی جەنگی کولتەکەمان بدات کە ئەم ئەشکەوتانەی ژێر زەوی بپارێزن.

ئۆھ...

کەواتە تۆ ئەم هەموو کاتە پاسەوانی ئەم شوێنەت کردووە...؟

ڕێگەمان پێدرا لە گۆڕی قیلین بمێنینەوە...

...تەنها بە مەرجێک کە ئێمەش سوێندی دڵسۆزی خۆمان بۆ ئیمپراتۆریەتەکە بخۆین و کۆشکی ئیمپراتۆریەتەکە بپارێزین.

ئەمانە مەدالیاکانن.

"ڕان-یۆنگ مون، فێرخوازی دەرەوەی خێڵی ناولەپی دەستی ئەژدیهای شەیتان"؟

ئەوە ناوی منە.

ها!؟ خێڵی ناولەپی دەستی ئەژدیهای شەیتان!؟

دەبێت ئەوەندە پیر بیت کە ببیتە داپیرە گەورە-گەورە-گەورەی گیو!‏

گیو؟

دڵنیام پیر مون و گیو تووشی شۆک دەبن کە گوێیان لەمە دەبێت.

کەواتە هەمووتان مەدالیاتان هەیە؟ کەواتە...

بەڵێ، لەو بڵێسەیەدا سووتاون و بوون بە خۆڵەمێش.

لەو کاتەدا پاشامان فەرمانمانی پێکردین کە ڕێگەیەک بدۆزینەوە بۆ هێنانەوەی خوێن و کرۆکی قیلین.

هەروەها ئیمپراتۆریش دەیویست خۆی خاوەنداریەتەی خوێنی قیلین بکات، هەر بۆیە بە بەردەوامی هەوڵی دەدا ماددەی هەمیشە بەستوی بکاتە ناو بڵێسەکەوە.

بەڵام هەموو ئەوەی پێیان کرا تەنها بۆ ماوەیەکی کاتی توانیان پشکۆ بچووکەکان بکوژێننەوە کە لە خوێنی قیلینەکە دەهاتە دەرەوە، هەموو ویستەکانیان لەناوچوو.

پاشان وازیان لەو پلانە هێنا، لە کۆتاییدا هەوڵیان دا ڕاستەوخۆ خوێن بدەن بە هەندێک لە هونەرمەندە جەنگییە بەهێزەکانیان.

چونکە هەموویان پیاو بوون، واتە ئاستی بەرزی وزەی یانگیان هەیە، کە بەرگەی وزەی ئاگرە هاتووەکەیان نەدەگرت، له میانەی ئەم پلانەدا چەندین کەس گیانیان لەدەستدا.

زانیمان ئیمپراتۆریەت نائومێد بووە، بۆیە ئێمەش پەلەمان کرد و نەماندەویست خوێنی قیلینەکەمان لە دەست بڕوات، بۆیە بڕیارماندا خۆمان هەوڵ بدەین خوێنەکە وەربگرین.

من تاکە ژنی دوازدە گروپەکە بووم و دەیانویست من کۆتا کەس بم کە خوێنەکە وەربگرم، بە دڵسۆزانە یەکەم جار خۆیان کردە قوربانی.

بەڵام کاتێک سەرەی من هات، تێگەیشتم ئەستەمە بتوانم خوێنی قیلینەکە وەربگرم.

کەواتە لەبەر ئەوە بوو تۆ تاکە کەس بوویت توانیت پاسەوانی ئەم شوێنە بکەیت؟

بەڵێ وایە، پاشامان، دڵنیام کە هەموو هاوەڵەکانم نزایان دەکرد بۆ ئەوەی من ڕزگارم ببێت.

بەڕاستی تەنیاییەکی ناخۆش بوو

وزەی ناوکیم بەردەوام بوو لە گەشەکردن و گەیشتمە ئاستی ماستەری جێنێسیس.

بەڵام کات تێدەپەڕی و بەرەو پیربوون دەچووم، زۆر لە مردن نزیک بووبوومەووە.

ئەوە ئەو کاتە بوو کە بڕیارم دا ژیانم بخەمە مەترسییەوە.

بەهۆی ئەوەی پیاوان بە ڕێژەیەکی بەرزی وزەی یانگ لە دایک دەبن، ناتوانن بەرگەی ئەم وزە ئاگرینە بگرن.

بەڵام هەرگیز ئەم بڵێسەیان لەسەر ئافرەت تاقی نەکرابووەوە، بۆیە خۆم تاقیم کردەوە.

لە کۆتاییدا توانیم بە سەرکەوتوویی وزەی ئاگرینی ناو خوێنی قیلینەکە هەڵبمژم.

لە دوای ئەمەوە، بە نوێبوونەوەی جەستەیدا تێپەڕیم، و شێوەی گەنجیم وەرگرتەوە.

دوای ئەوەی تۆ سەرکەوتوبوویت لەوە، وابزانم ئیمپڕاتۆریش لەسەر ئافرەتەکانی خۆیان تاقی دەکردنەوە.

ئەوە پلانی ئەوان بوو، بەڵام درۆیەکم کرد بۆ ئەوەی بیانوەستێنم.

پێم وتن ئەگەر هەرکەسێک بڕێک زۆری وزەی ناوەکی هەبێت، وزەی ئاگرەکە کاردانەوەی خراپی لەناو جەستەیدا دروست دەکات، تەنانەت ئەگەر ئافرەتیش بێت.

وە تاقیکردنەوەکان تەنها قوربانی زیاتری لێدەکەوێتەوە.

پێوەیان دیاربوو کە ترسابوون، چونکە پێشتر زۆر هونەرمەندی جەنگییان لەدەستدابوو.

ئیمپراتۆریەتەکە پێشتر هەزاران خانمی دادگایان هەبوو کە هیچ وزەیەکی ناوەکیان نەبوو.

بۆیە ئەوان تەنها ڕاهێنانی ئاساییان پێدەکرا بۆ ئەوەی ببنە جەنگاوەرێکی ئاسایی بۆ پاسەوانیکردنی کۆشکی پارێزەر.

همم...

تاکە ئاواتم ئەوە بوو بگەڕێمەوە بۆ دە هەزار شاخی گەورە بۆ گواستنەوەی ئەم ڕاستییە پێش ئەوەی بمرم.

بەڵام تاکە کەسیش بووم کە دەبوایە پاسەوانی خوێن و کرۆکی قیلینەکە بکەم...

دەترسام ئەگەر بۆ ساتێکیش ئەم شوێنە بەجێبهێڵم، درۆکەم ئاشکرا بێت و ئیمپڕاتۆریەتەکە هەموو هێزەکە بۆ خۆیان ببەن.

بەڵام وادیارە ڕۆحی شەیتان منی لەبیر نەکردووە، ئێستا من لەبەردەم پاشاکەمانم...

بەڕاستی من پیرۆز کراووم...!

بەو توانا زۆرەی کە هەیەتی، دەیتوانی بە ئاسانی واز لە ئەرکەکەی بهێنێت و تەواوی ژیانی لە ئیسراحەتدا بژی.

بەڵام لە پێناو کولتەکەمان مایەوە...

!

شمشێری شەیتان؟!

با بزانرێت کە من، یو-وون چیۆن، ٢٤هەمین پاشا و دووەمین شەیتانی ئاسمانی...

...دان بە دڵسۆزی و خۆڕاگریتدا دەنێم بۆ تەواوکردنی ئەو ئەرکەی کە لەسەرت بوو لە پێناو کولتی شەیتانەکەمان.

!!!

وە بۆ پاداشتی ئەرکەکەت، ڕان-یۆنگ مون، فێرخوازی دەرەوەی خێڵی ناولەپی دەستی ئەژدیهای شەیتان، پلەی پیری مەزنت پێدەبەخشم!

هەرگیز ئەمەم نەکردوە بۆ ئەوەی پاداشت بکرێم لەسەری...

تەنیا ویستم بگەڕێمەوە بۆ دە هەزار شاخی گەورە بۆ ئەوەی پاشامان ببینم...

زۆر سوپاس پاشامان! من شایەنی ئەو ڕێز و ئیحترامە نیم!!!

شکۆمەندی هەتا هەتای بۆ کولتی شەیتان! شکۆمەندی هەتا هەتای بۆ کولتی شەیتان!

هەر لە ئێستاوە پاشامان زۆر سەرسوڕهێنەرە کە گەیشتوەتە ئاستی ماستەری هەمیشەی.

بەڵام ئێستا خاوەنی دڵسۆزی هەردوو دووانە شمشێری جەنگاوەر و بەهێزترین هونەرمەندی جەنگی ناو ئیمپراتۆریەتەکەیە.

لەوکاتەوەی کۆتایی بە ململانێی ناوخۆیی شەش خێڵەکە هێناوە، هێزی کولتەکەمان زۆر بەهێزتر بووە!

پاشاکەمان...

...ئەو ڕووناکیە درەوشاوەیە کە سەرنجی باشترینەکان بۆ خۆی ڕادەکێشێت، لە چارەنووسیدا نوسراووە ببێت بە سەرکردەیەکی مەزنی لەم شێوەیە!

ــــــــــــــــــــــــــــــــــــــــــــــــــــــــــــــــــــــــــــــــ